# Conclusioni

I risultati ottenuti durante l'addestramento del modello si sono dimostrati superiori rispetto a quelli mediamente riportati su Kaggle per lo stesso dataset, dove le metriche si aggirano intorno a una precisione di 0.395, un mAP@50 di circa 0.25 e un mAP@95 di circa 0.09. Tali miglioramenti sono attribuibili principalmente alla normalizzazione delle immagini e all’utilizzo di tecniche di data augmentation, che hanno contribuito a rendere il modello più robusto. Nonostante ciò, le prestazioni complessive restano limitate: il modello, così com'è, non sarebbe ancora in grado di affiancare efficacemente un operatore umano nell’analisi o nella classificazione delle immagini.

## Sviluppi futuri

Per migliorare le performance del modello, un primo passo potrebbe essere l’ottimizzazione del dataset, in particolare garantendo una maggiore uniformità nella qualità e nel formato delle immagini, così da semplificare il preprocessing e fornire al modello dati più coerenti. Inoltre, lo sviluppo di nuove funzioni di preprocessing volte a uniformare meglio le immagini potrebbe contribuire a migliorare ulteriormente i risultati, permettendo al modello di generalizzare meglio e ridurre la variabilità non informativa nei dati di input.